PRAEFATIO XV

glossas Placideas libri glossarum: hanc enim coniecturam non satis
fundamenti habere existimo. Nam quod saepius eadem glossa bis
extat loco diverso, velut sub Inburz'm et Imburim, Exastemntsihus
et Exausterantibus, Fabz'sa especus et Fauisa especus (cf. Caluino et
Calbz'tio, Libitina et Liuitina, cherre et Efferre, Candis et Oandius, Gabina
et Camilla, Calculae et Gammae, alia exempla), id facile sic explicatur,
ut eum qui composuit lexicon has glossas consulto diverso loco rece-
pisse putemus, quo qui consulerent certius invenirent quod quaererent.
Quamquam non omnino negem, hanc vel illam glossam Placideam
ex glossario petitam esse in quo praeter alias etiam paucae Placi-
deae glossae infuerint: cur tamen eum qui composuit librum glossa-
rum consulto duo exemplaria Placidi adhibuisse putemus non esse
censeo. —— Forma glossarum quae est in magno lexico non modo
vetustate, verum etiam bonitate saepissime libros Romanos vincit:
rariora sunt exempla, quamquam non dixerim rara, quibus libri
Romani meliorem scripturam servaverint. Liber Parisinus ple—
rumque congruit cum libro glossaruquuod nonnulla rectius ibi
traduntur et quaedam peiUS, eius rei rationem ex eis quae supra
exposui facile perspiciemus. Vbi liber glossarum cum codicibus
Romanis concinit, eam formam nacti sumus quam homines ante
septimum saeculum legerunt. Ex eadem memoria ni prorsus fallor
pendet Isidorus3 quibus idem differt, iis merito diffidemus, cum
satis libere eum uersatum esse 'in excerpendis auctoribus dudum in-
tellectum sit. Sed extant etiam alterius recensionis vestigia, quae
ut a libro glossarum et codice Parisino, ita a libris Roma-
nis pariter diversa fuit, de qua nunc agetur.

ξ 9. Inter glossaria quae Placidearum glossarum partem con-
tinent non infimum locum obtinet codex Ambrosianus C 243 inf.
membranaceus saeculi X vel XI, de quo paucis egit LOEWIVS Prodr.
p. 177 sq. ‘Lexicon exhibet latinum quod medium quasi locum tenet
inter glossaria ex rerum ratione et secundum litterarum ordinem
conlecta. Secutus est'enim qui composuit alphabeti ordinem ita, ut
singulas litteras pro varia rerum declarandarum indole in certa ca-
pita distribueret, quorum in fine glossae a materia tractata alienae
adduntun' Ex copiis Bobiensibus hunc librum in Ambrosianam
pervenisse inscriptio testatur haec: ‘Hunc codicem qui ex Bibliotheca
Bobii a. S. Oolumbano instituta prodiit, Illustrissimo et Reverendis-
simo Card. Federico Borrhomaeo B. Caroli patrueli, dum Ambro-
sianam Bibliothecam institueret et manuscriptos codices undique
conquireret, Religiosissimi Patres Ord. S. Benedicti simillimo munere
donati humanissime tradiderunt a 1606? Cui glossario etiam Pla-

